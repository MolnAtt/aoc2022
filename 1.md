# --- 1. Nap: Kalóriakalkuláció ---

Mikulás rénszarvasai általában a szokásos rénszarvastápot fogyasztják, azonban karácsonykor rengeteg varázsenergiára van szükségük az ajándékok kézbesítéséhez. Ilyenkor a kedvenc harapnivalójukat kapják, egy különleges **csillag**gyümölcsöt, amely dzsungel mélyén terem csak meg. A manók elvittek téged az évi szokásos expedíciójukra, amin azt a ligetet látogatják meg, ahol ez a gyümölcs terem.

Az expedíciónak december 25-éig legalább **ötven** csillaggyümölccsel kell visszatérnie, hogy elegendő varázsenergiát biztosítson a karácsonyhoz. Bár a manók biztosítottak róla, hogy a ligetben bőségesen lesz elegendő mennyiségű csillaggyümölcs, azért úgy vagy vele, hogy odafelemenet útközben is elteszed majd, ami szembejön.

Gyűjts csillagokat a rejtvények megoldásával! Minden nap két rejtvény válik majd elérhetővé az adventi naptárban. A második rejtvény akkor jelenik majd meg, mikor az elsőt már megoldottad. Minden rejtvény megoldása **egy csillagot** ad. Sok sikert!

A dzsungel egyszerűen túl sűrű ahhoz, hogy járművekkel vagy levegőből közelítsék meg; a manók expedíciója ezért hagyományosan gyalogosan történik. Ahogy a hajód a szárazföld felé közeledik, a manók elkezdik leltározni az ellátmányaikat. Egy igen fontos szempont az étel kérdése - egészen pontosan az, hogy mennyi kalóriát is visz magával egy manó (ez lenne a rejtvény bemenete).

A manók egymás után külön sorokban írják le, hogy mennyi kalóriát tartalmaznak a náluk található ennivalók, rágcsák, adagok, stb. amiket magukkal hoztak az útra. A manók a leltáraikat egy sor kihagyásával választják el egymástól. 

Például tegyük fel, hogy a manók végeznek a felszereléseik kalóriáinak felírásával és a következő listánál kötnek ki:

```1000
2000
3000

4000

5000
6000

7000
8000
9000

10000
```
Ez a lista azt mutatja, hogy öt manónál mennyi kalória van:

- Az első manó ``1000``, ``2000`` és ``3000`` kalóriát tartalmazó ételt vitt magával, tehát összesen **``6000``** kalóriával rendelkezik. 
- A második manó egyetlen **``4000``** kalóriás étellel bír, így nála összesen ennyi is van. 
- A harmadik manó ``5000`` és ``6000`` kalóriás ételeket számolt össze, tehát nála **``11000``** kalória van. 
- A negyedik manónál ``7000``, ``8000`` és ``9000`` kalória van, összesen tehát **``24000``** kalória. 
- Az ötödik manó egy ételt hozott, amely **``10000``** kalóriás. 

Ha a manók megéheznek és extra kalóriára van szükségük, tudniuk kell, melyik manótól érdemes kérniük. Szeretnék tehát tudni, hogy kinél van a legtöbb kalória. A fenti példában ez **``24000``** (a negyedik manónál). 

Találd meg, hogy melyik manónál van a legtöbb kalória! **Mennyi a kalória van ennél a manónál?**


--- Második rész ---

Mire kiszámoltad a megoldást a manók kérdésére, közben rájöttek, hogy a legtöbb kalóriát cipelő manó **kifogyhat a rágcsából**. 

Hogy ezt az elfogadhatatlan szituációt elkerüljük, a manók azt szeretnék most inkább tudni, hogy mennyi az összes kalória, ami a **három legtöbb kalóriát hordó manónál van**? Így még ha az egyikük ki is fogy a rágcsából, még mindig lesz két tartalék. 

A fenti példában a három legtöbb kalóriával bíró manó a negyedik manó ``24000`` kalóriával, a harmadik manó ``11000`` kalóriával, és végül az ötödik manó ``10000`` kalóriával. E három elfnél összesen tehát összesen **``45000``** kalória van. 

Találd meg a három manót, akinél a legtöbb kalória van! **Mennyi kalória van náluk összesen?**


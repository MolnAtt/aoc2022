--- 14. Nap: Regolith Reservoir ---

A vészjelzés egy hatalmas vízeséshez vezet. Igazából, kapaszkodj meg, úgy tűnik, hogy a jel magából a vízesésből jön. Ennek semmi értelme. Vagy mégis? Kiszúrsz egy kis ösvényt, ami a vízesés **mögé** vezet. 

Helyesbítek: A vízjelzés ténylegesen a vízesés mögé vezet téged! Úgy fest, hogy egy hatalmas barlangrendszer van itt, és a vészjelzés bizony jó bentről jön. 

Megkezded az utadat befelé, és érzed, hogy megremeg a lábad alatt a föld. Homok kezd folyni a barlangba! Ha nem találod ki gyorsan, merre pereg a homok, csapdába fogsz esni!

Szerencsére van [https://adventofcode.com/2018/day/17](gyakorlatod) a hulló anyagok pályájának elemzése terén.

Megvizsgálod a kétdimenziós függőleges metszetét a barlangnak (ez lenne a rejtvény bemenete) és arra a fontos megállapításra jutsz, hogy a barlang bizony egy főleg **levegőből** és **sziklából** álló rendszer.

A műszered úgy reprezentálta a barlang struktúráját a letapogatás után, hogy a szilárd sziklaszakaszokat a pontok koordinátáival adta meg, ahol az ``x,y``-ben az ``x`` a vízszintes pozíciót jelenti, az ``y`` pedig azt, hogy milyen mélyen van a pont a barlang tetejétől. A pontok közt nyíllal jelölt rész úgy értendő, hogy a köztes pontok közt végig a szakaszhoz tartozó pontok vannak.

Tehát például

```
498,4 -> 498,6 -> 496,6
503,4 -> 502,4 -> 502,9 -> 494,9
```

Ez a letapogatás azt jelenti, hogy két sziklavonal; az első két egyenes szakaszból áll, a második pedig háromból. Egészen pontosan az első sziklavonal egy ``498,4``-től ``498,6``-ig tartó szakaszból és egy ``498,6``-tól ``496,6``-ig tartó szakaszból áll. 

A homok mindig az ``500,0`` pozícióból pereg lefele.

Ha a sziklát ``#``-val jelöljük, a levegőt pedig ``.``-tal, a pergő homok forrását pedig ``+``-szal, akkor ezt jelenti a rajz:

```
  4     5  5
  9     0  0
  4     0  3
0 ......+...
1 ..........
2 ..........
3 ..........
4 ....#...##
5 ....#...#.
6 ..###...#.
7 ........#.
8 ........#.
9 #########.
```

Összesen **mindig csak egyetlen homokszem** pereg ki a forrásból. A következő homokszem mindig csak az után indul útnak, ha a következő már **nyugalomban van**. A homokszemek akkorák (illetve a letapogatás olyan pontos), hogy a reprezentációban is pontosan egyetlen helyet foglalnak el. 


Egy homokszem mindig **egy lépést esik le**, ha lehetséges. Ha az alatta lévő mező valahogy foglalt (szikla vagy homok által), akkor homokszem **átlósan balra-le** próbál meg majd elmozogni. Ha ez is foglalt, akkor **átlósan jobbra-le** próbál peregni a homokszem. Ameddig csak lehetséges, a homokszem eszerint mozog, tehát megpróbál lemenni, aztán balra-le menni, és csak eztán jobbra-le menni. Ha mind a három pozíció foglalt, akkor a homokszem **nyugalomba kerül** ott, ahol van, és útnak indul a következő homokszem.

Tehát homokszemet ``o``-val jelölve az első homokszem itt lesz: 
```
......+...
..........
..........
..........
....#...##
....#...#.
..###...#.
........#.
......o.#.
#########.
```
a második homokszem ráesik az elsőre, ahonnan aztán balra esik:
```
......+...
..........
..........
..........
....#...##
....#...#.
..###...#.
........#.
.....oo.#.
#########.
```
végül öt homokszem után így fog kinézni a homokkupac:
```
......+...
..........
..........
..........
....#...##
....#...#.
..###...#.
......o.#.
....oooo#.
#########.
```
22 homokszem után ezt látjuk majd:
```
......+...
..........
......o...
.....ooo..
....#ooo##
....#ooo#.
..###ooo#.
....oooo#.
...ooooo#.
#########.
```
Végül pedig két homokszem tud már csak nyugalomba kerülni:

```
......+...
..........
......o...
.....ooo..
....#ooo##
...o#ooo#.
..###ooo#.
....oooo#.
.o.ooooo#.
#########.
```

Onnantól, hogy mind a **``24``** homokszem nyugalomra lelt, minden további homokszem csak zuhanni fog a végtelen ürességbe. Csak az ábra kedvéért ezek a homokszemek a következő ``~`` jellel jelölt útvonalon haladnak majd. 
```
.......+...
.......~...
......~o...
.....~ooo..
....~#ooo##
...~o#ooo#.
..~###ooo#.
..~..oooo#.
.~o.ooooo#.
~#########.
~..........
~..........
~..........
```

Használva a letapogatásból nyert inputot, szimuláld a pergő homokot. **Hány homokszem kerül nyugalomba, mire a homok elkezd peregni a végtelen ürességbe?**

https://adventofcode.com/2022/day/14/input


--- Második rész ---

Rájössz, hogy félreolvastad a szkennert. Az ott az alján nem a végtelen üresség, hanem talaj, amin állsz!

Nincs már időd külön leszkennelni a talajt is, szóval tegyük fel, hogy egy végtelen vízszintes vonal a talaj, aminek az y koordinátája **2-vel nagyobb az utolsó letapogatott sziklavonal pontjának y-koordinátájánál**. 

A fenti példában a legalsó pontok y-koordinátája ``9``, tehát a padló ``11`` mélyen van. Olyan ez, mintha lenne egy plusz szakaszod ``-infinity,11 -> infinity,11`` definícióval. Az így nyert talajjal a szkenneren látható kép most így nézne ki:

```
        ...........+........
        ....................
        ....................
        ....................
        .........#...##.....
        .........#...#......
        .......###...#......
        .............#......
        .............#......
        .....#########......
        ....................
<-- etc #################### etc -->
```

Hogy biztos pontot találj, ahol nem lep majd el a homok, szimuláld le, hogy mit fog ellepni a homok, mire a forrása ``500,0``-nál eltömítődik a homokkupac tetejétől. A fenti példában ez a **``93``**. homokkupacnál következik be, és a végeredmény valahogy így fog festeni: 
```
............o............
...........ooo...........
..........ooooo..........
.........ooooooo.........
........oo#ooo##o........
.......ooo#ooo#ooo.......
......oo###ooo#oooo......
.....oooo.oooo#ooooo.....
....oooooooooo#oooooo....
...ooo#########ooooooo...
..ooooo.......ooooooooo..
#########################
```

A szkennered használatával szimuláld, ahogy addig pereg a homok, amíg a forrása a keletkező homokkupac által el nem tömítődik. **Hány homokszem lesz eddigre a barlangban?**
--- 8. Nap: Treetop Tree House ---

Az expedíció során egy különös részével találkozol az erdőnek. Hatalmas fák tornyosulnak egy négyzetrácsban elrendezve. 
A manók felvilágosítanak, hogy ez egy korábbi expedíció során történt visszafásítási kísérlet eredménye. Most arra kíváncsiak, hogy a fák lombkoronájára milyen jó kis kuckót lehetne építeni.

Először is azt kéne eldönteni, hogy van-e elég fa ahhoz, hogy a kuckót **rejtve** tartsák. Ehhez azt kellene meghatározni, hogy hány olyan fa van, amelyet látni a négyzetrácson kívülről a sorok és az oszlopok irányából nézve.

A manók már fel is küldtek egy kvadrokoptert, hogy egy domborzati térképet készítsen a fák magasságáról (ez lenne a rejtvény bemenete). 
Például
```
30373
25512
65332
33549
35390
```

Minden fa egy egyjegyű számmal van reprezentálva, ahol az érték a fa magasságát jelzi. ``0`` a legalacsonyabb fa és ``9`` a legmagasabb. 
Egy fa pontosan akkor **látható**, ha van olyan, a négy égtájnak megfelelő irány, hogy abban az irányban a fa és a rács széle között minden fa **alacsonyabb**. Tehát a fától mindig csak fel, jobbra, le vagy jobbra kell nézni a dolgokat, átlósan vagy más irányban nem. 

A rács szélein álló fák mind **láthatók**, hiszen ők már eleve a rács szélén állnak, nincs fa, ami takarja őket. Ebben a példában tehát csak a **belső kilenc fát** kell végignéznünk:

- A bal-felső ``5`` **látható** fentről és balról (jobbról és lentről a szomszédos, azonos magasságú fa miatt nem látható). 
- A középső-felső ``5`` **látható** fentről és jobbról.
- a jobb-felső ``1`` nem látható egyetlen irányból sem. Ahhoz, hogy látható legyen, csak ``0``-knak szabadna állnia valamelyik irányban, de nem ez a helyzet. 
- a bal-középső ``5`` **látható**, de csak jobbról. 
- a középső ``3`` nem látható egyik irányból sem. Ahhoz, hogy látható legyen, legfeljebb 2 magasságú fáknak szabadna lenniük valamelyik irányban. 
- A jobb-középső ``3`` jobbról **látható**. 
- az alsó sorban lévő ``5`` **látható**, de a ``3`` és ``4`` nem.  

16 fa látható a széleken és még 5 látható a belső részben, tehát összesen **``21``** fa látható ebben az elrendezésben. 

Most nézd meg a te térképedet. **Hány fa látható a rácson kívülről?**

https://adventofcode.com/2022/day/8/input

--- Második rész --- 

Látván, hogy elegendő mennyiségű rejtekhelyet nyújtó magas fa áll rendelkezésre, a manók elkezdtek helyet keresni a kuckónak. Olyan helyet keresnek, ahonnan sok fát is látni. 

Egy fa adott iránybeli látványmértékének megállapításához azt kell megállapítani, hogy az adott irányban hány fát látni onnan. Tehát egy adott irányban a fák számolását csak addig kell folytatni, amíg nem jön egy legalább olyan magas fa, mint aminek a látványmértékét számoljuk.  A széleken lévő fák látványmértéke természetesen 0. 

Emellett a manókat a vizsgált fánál a távoli magasabb fák sem érdeklik a látványmérték megállapítása során. A tervezett kuckónak úgyis széles eresze lesz, hogy szárazon tartsa, szóval úgyse látnak majd magasabb fákat, mint amilyen magas a kuckó maga. (Az első nagyon magas fát még látják, legfeljebb nem teljes egészében Innentől már mindegy, milyen magas fák vannak, az eresz miatt nem látnak már semmit. Továbbá a magasabb fák mögött lévő alacsonyabb fákat is látni, amennyiben az előbbiek nem magasabbak, mint a ház.)

A fenti példában vegyük a középső ``5``-öst a második sorban:

```
30373
25512
65332
33549
35390
```

- felfele nézve a kilátás nincs kitakarva: összesen **``1``** db fát látni, ami egyébként ``3`` magas.
- balra nézve a látvány viszont egyből takarva van: összesen **``1``** fát látni, ami ``5`` magas, rögtön a szomszédban. 
- jobbra nézve a látvány nincs kitakarva, ellátni a rács végéig: összesen **``2``** fát látni itt. 
- lefele nézve a látvány előbb-utóbb ki lesz takarva: összesen **``2``** fát látni. Az első ``3`` magas, és aztán jön egy ``5`` magas, ami aztán kitakar már mindent.

Egy fa látványpontszáma úgy adódik, hogy a négy különböző iránybeli látványmértékét összeszorozzuk. Ebben az esetben ez **``4``**, hiszen `` 1 * 1 * 2 * 2 = 4``. 

De nem ez a legjobb látvánnyal bíró fa: vegyük az ``5`` magas fát a negyedik sor közepén:

- felfele nézve **``2``** a látványmérték, mert a ``3``-as után egy ``5`` magas fa kitakar már mindent. 
- balra nézve nincs takaró fa, így **``2``** a látványmérték.
- lefele nézve szintén teljes a kilátás, így **``1``** a látványmérték.
- jobbra nézve egy hatalmas ``9`` magas fa blokkolja a kilátást, így **``2``** a látványmérték. 

A látványpontszáma így **``8``**, hiszen ``2 * 2 * 1 * 2 = 8``. Ez lenne az ideális hely a kuckónak.

Most nézd meg a te térképedet. **Mi a legnagyobb látványpontszám, ami azon a domborzati térképen megtalálható? **


#--- 2. Nap: Kő, papír, olló ---

A manók elkezdik felverni a tábort. Egy hatalmas kő papír olló körmérkőzés indult annak eldöntésére, hogy kinek a sátra kerülhet legközelebb a rágcsaraktárhoz.

A kő papír olló egy kétszemélyes játék. Minden játék több körből áll. Minden körben a játékosok egyszerre választanak egyet a kő, papír és olló kéztartások közül. Ezután döntik el a nyertes. A kő üti az ollót, az olló üti papírt, és a papír üti a követ. Ha mindkét játékos ugyanazt választja, akkor az eredmény döntetlen. 

A tegnapi segítségedért cserébe a manók hálájuk jeléül átadnak neked egy **kódolt stratégiai útmutatót** (a rejtvény inputja), ami alapján biztosan nyerhetsz. "Az első oszlop az, amit az ellenfeled játszani fog: A a kő, B a papír és C az olló. A második oszlop--" -- Hirtelen a manót elhívták segíteni egy sátor felállításához.

A második oszlop, gondolod Te, a válasz kellene legyen: X a kő, Y a papír, Z az olló. Ha minden lépésben nyernél, az gyanút keltene, tehát a válaszokat óvatosan kell majd megválasztani. 

A mérkőzés győztese az a játékos, akinek a legtöbb pontja lesz.  A **pontszámod** a különböző körök pontszámának összegeként áll elő. Egyetlen kör pontszáma úgy adódik, hogy összeadod a **kéztartás pontszámát** (1 a kő, 2 a papír és 3 az olló) és a **kör kimenetelének pontszámát** (0 a vereség, 3 a döntetlen és 6 a győzelem).

Mivel nem lehetsz biztos abban, hogy a manó segíteni akar neked vagy át akar-e verni, ki kellene számolni a pontszámot, amit stratégiai útmutatót követve szereznél. 

Például, vegyük a következő stratégiai útmutatót:

```
A Y
B X
C Z
```

Ez az útmutató a következő lépések jövendöli és javasolja:
- Az első körben az ellenfeled a követ (``A``) választja, és neked a papírt (``Y``) kellene választanod. Ez egy győzelemmel zárul majd ami **8** pontot jelent majd neked (2 pontot a papír miatt, és 6-ot, mert nyertél).
- A második körben az ellenfél papírt (``B``) választ, neked pedig a követ (``X``) ajánlja az útmutató. Ez oda vezet, hogy összesen **1** pontod lesz (1+0).
- A harmadik kör döntetlen mindkét játékos számára, mivel mindketten az ollót választották. Így 3+3=**6** lesz az erre a körre kapott pontszám. 

Ebben a példában, ha követnéd a stratégiai útmutatót, összesen ``8+1+6=15`` pontot szereznél.

**Mennyi pontod lenne, ha mindenben pontosan a stratégiai útmutatót követnéd?**

--- Második rész ---

A manó befejezte a sátornál a segédkezést és visszasurran hozzád. "Ja, és a második oszlop azt mondja el, hogy hogyan kell végződjön a kör: ``X`` az, hogy veszítened kell, ``Y`` az, hogy döntetlent kell játszanod és ``Z`` az, hogy meg kell nyerned azt a kört. Sok sikert!"

A teljes pontszámot most is ugyanúgy számítjuk, de most azt kell kitalálnod, hogy milyen kéztartás eredményezi a kívánt köreredményt. A fenti példa alapján ez így menne:

- Az első körben az ellenfeled követ választ (``A``). Hogy ez döntetlen (``Y``) legyen, neked szintén követ kell választanod, amivel összesen ``1+3=4`` pontot szerzel.
- A második körben az ellenfeled papírt választ (``B``). Neked erre kővel kell válaszolnod, hogy elveszítsd (``X``) a kört. Így ``1+0=1`` ponttal zárod ezt a meccset.
- A harmadik körben le kell győznöd (``Z``) az ellenfél ollóját (``C``), amihez egy követ fogsz választani, ami alapján a pontszám: ``1+6=7``.

Most, hogy helyesen számoltad végig a szupertitkos stratégiai útmutatót, ``12`` pontot szereztél.

**Feltéve, hogy a manó stratégiai útmutatását követed, és a meccsek is tényleg így alakulnak, hány ponttal zárnád a körmérkőzést?**

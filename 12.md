--- 12. Nap: Hill Climbing Algorithm ---

Próbálnál kapcsolatba lépni a manókkal, de a folyó, ami mellett haladsz felfele, túl mélyen lehet ahhoz, hogy egy rendes vételed legyen. 

Lekérdezed az eszközből a környezeted domborzati térképét (ez lenne a rejtvényed bemenete). A domborzati térkép a környezetedet úgy mutatja, hogy rácspontokra oszt mindent, ahol a rácspontokban a legmélyebben fekvő pontot ``a`` jelöli, a második legmélyebben fekvő pontot ``b``, és így tovább egészen a legmagasabb pontig, ``z``-ig. 

Szintén látni a térképen az aktuális pozíciód, ``S``, illetve az a pont, ahonnan a legjobb vétel lenne, ``E``. Az aktuális pozíciód ``a``-magasságú pont a legjobb vételű ``E`` pont pedig ``z``-magasságú pont. 

Szeretnéd elérni az ``E`` pontot, de hogy energiát takaríts meg, olyan kevés lépésből kellene megtenned ezt, **amilyen kevésből csak lehet**. Minden egyes lépésben pontosan egy irányban léphetsz: fel, le, jobbra vagy balra. Hogy ne kelljen előbányásznod a mászófelszerelésedet, az útvonalnak olyannak kell lennie, hogy a következő lépés **legfeljebb eggyel** lehet csak magasabban, mint az, ahonnan oda lépnél. Ha tehát az aktuális szinted ``m``, akkor az ``n`` szintre felléphetsz, de az ``o``-ra még nem. (Ez egyben azt is jelenti, hogy a következő lépés szintje viszont lehet jóval alacsonyabb is, mint az aktuális. Csak a felfele mászás van szabályozva.)

Vegyük például a következő helyzetet:
```
Sabqponm
abcryxxl
accszExk
acctuvwj
abdefghi
```
Itt a bal-felső sarokból indulsz, és a célod eljutni a közepe környékén lévő ``E``-vel jelölt helyre. Először muszáj lesz lemenned az ``e``-vel jelölt helyig, hogy aztán egy spirál mentén megközelíthesd a célt:
```
v..v<<<<
>v.vv<<^
.>vv>E^^
..v>>>^^
..>>>>>^
```
A fenti diagramban a szimbólumok azt mutatják, hogy az adott pozícióból fel (``^``), le (``v``), balra (``<``) vagy jobbra (``>``) kell-e menni. A cél továbbra is ``E``, a ``.`` pedig a látogatatlan helyeket jelöli. 

Ez az útvonal **``31``** lépésben ér célt, ez a lehető legkevesebb. 

**Mennyi a legkevesebb szükséges lépés, amivel az aktuális pozíciódban a legjobb vétellel rendelkező helyre juthatsz?**

https://adventofcode.com/2022/day/12/input

--- Második rész ---

Ahogy caplatsz felfele az emelkedőn, felmerül benned, hogy a manók milyen jó kis túraútvonalat tudnának itt kialakítani. Mondjuk az eleje nem valami szép. De talán kereshetnél egy másik jó kiindulópontot, ami szebb. 

Hogy a túraútvonal a lehető legjobb edzést nyújthassa, érdemes megint ``a`` magasságú pontot választani kezdőpontnak. A cél továbbra is az ``E``-vel jelölt pont. Mégis az útvonal amennyire lehet, célirányos kellene legyen, tehát a lehető legkevesebb lépésből kellene elvezessen az új kezdőpontból a célba. Tehát amire szükséged lenne, hogy megtaláld **az ``a``-val jelölt pontok közül** azt, ahonnan a legrövidebb az ``E``-be menő legrövidebb út. 

Megint vegyük a következő példát:

```
Sabqponm
abcryxxl
accszExk
acctuvwj
abdefghi
```

Mármost 6 lehetőség van kezdőpozíciót választani. (Ez az öt ``a``-val jelölt pozíció és az eredeti ``S``.) Ha a bal-alsó mezőről indulsz, akkor éred el a leghamarabb a célt.

```
...v<<<<
...vv<<^
...v>E^^
.>v>>>^^
>^>>>>>^
```
Ez az útvonal csak **``29``** lépésbe került, ami a lehető legkevesebb. 

**Mennyi a legkevesebb lépés, amivel egy ``a`` magasságú pontról olyan helyre lehet jutni, ahol a legjobb a vétel?**
